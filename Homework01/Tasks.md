# Домашно 1

## Задача 1: Трайчо си купува кола (car.cpp)

Трайчо иска да си купи кола, но има някои изисквания. Той е склонен да я вземе нова или втора ръка. 

Ако е втора ръка, иска, ако има климатик да е на по-малко от 115 000 км., да е поне 70 конски сили и да струва най-много 6 000 лева, 
а ако няма климатик да е на по-малко от 180 000 км., да е поне 60 конски сили и да струва най-много 2 000 лева.

Ако е нова иска 70 до 90 конски сили и да струва не повече от 25 000 лева.

Напишете булев израз, който по дадена информация за това дали колата е стара или нова, има ли климатик, мощността, пробегът и цената й, пресмята дали Трайчо е склонен да си купи колата.

**Примери:**

1) 
	Колата е стара, има климатик, мощността й е 70 конски сили, пробегът й е 100 000 км. и цената й е 5 000 лв. 

	Трайчо би си я купил, тъй като мощността й е поне 70 конски сили, пробегът й е по-малък от 115 000 км. и цената й е под 6 000 лева.

2)
	Колата е стара, няма климатик, мощността й е 80 конски сили, пробегът й е 200 000 км. и цената й е 5 000 лв.

	Трайчо не би си я купил, понеже колата не е с пробег по-малък от 180 000 км. и цената не е по-малка от 2 000 лв.

## Задача 2: Отстъпка (discount.cpp)

Един билет в музей струва определена сума. За групи от 5 до 10 човека има 5% отстъпка, за групи от 11 до 20 човека има 10% отстъпка, а за групи от 21 или повече хора отстъпката е 15%. По даден брой хора и цена на един билет определете колко пари ще получи музеят от хората.

**Пример:**

Вход:

	15 3,5

Изход:

	47,25


## Задача 3: Чексума (checksum.cpp)
От клавиатурата се въвежда едно число - идентификационен номер. Напишете програма, която пресмята контролна цифра и я слага на края на числото. Цифрата се смята като се вземе сумата на цифрите на въведеното число и се раздели с остатък на 7. Контролната цифра трябва да е такава, че като се пресметне сумата цифрите на новото число тя трябва да се дели на 7 без остатък.

**Примери:**

1)
	Вход:

		1234

	Изход:

		12344

	Обяснение: Сумата на цифрите на 1234 е 10. Остатъкът при деление на 7 е 3. Това означава, че трябва да добавим 4 като контролна цифра, тъй като сумата на цифрите на 12344 е 14, което се дели на 7 без остатък.

## Задача 4: Уникални (unique.cpp)
Нека разглеждаме трибуквени низове от малки латински букви. Те са aaa, aab, aac, и т. н. По дадено число N, въведено от клавиатурата, изведете първите N низа, които имат само уникални букви в записа си.

**Пример:**

Вход:

	5

Изход:

	аbc, abd, abe, abf, abg
